---
layout: main
title: Master rad
lang: sr
ref: master
---

### Istrazivački rad

#### Obrazovni cilj

Primena osnovnih, teorijsko metodoloških, naučno-stručnih i stručno-
aplikativnih znanja i metoda na rešavanju zadatog problema. U okviru ovog dela
master rada student izučava problem, njegovu strukturu i složenost i na osnovu
sprovedenih analiza izvodi zaključke o mogućim načinima njegovog rešavanja.
Proučavajući literaturu student se upoznaje sa metodama  koje su namenjene za
rešavanje sličnih zadataka i inženjerskom praksom u njihovom rešavanju. Cilj
aktivnosti studenata u okviru ovog dela istraživanja ogleda se u sticanju
neophodnih iskustava kroz rešavanja kompleksnih problema i zadataka i
prepoznavanje mogućnosti za primenu prethodno stečenih znanja u praksi.

#### Obrazovni ishodi

Osposobljavanje studenata da samostalno primenjuju znanja iz različitih
oblasti koje su prethodno izučavali radi sagledavanja strukture zadatog
problema i njegove sistemske analize. Kroz samostalno korišćenje literature,
studenti proširuju znanja iz izabrane oblasti i proučavaju metode za rešavanje
sličnih problema. Na taj način, kod studenata se razvija sposobnost da
identifikuje i analizira zadate probleme.

#### Sadržaj i struktura

Formira se pojedinačno u skladu sa potrebama izrade konkretnog master rada,
njegovom složenošću i strukturom. Student proučava stručnu literaturu,
diplomske i master radove studenata koji se bave sličnom tematikom, vrši
analize u cilju iznalaženja rešenja konkretnog zadatka koji je definisan
zadatkom master rada. Deo nastave na predmetu se odvija kroz samostalni
studijski istraživački rad. Studijski rad obuhvata i aktivno praćenje
istraživanja koja su srodna temi rada, organizaciju i izvođenje istraživanja u
okviru rada, pisanje i/ili saopštavanje rada iz oblasti master teze na naučnoj
konferenciji ili u naučnom časopisu.

#### Nastavne metode

Mentor master rada sastavlja zadatak rada i dostavlja ga studentu. Student je
obavezan da rad izradi u okviru zadate teme koja je definisana zadatkom master
rada. Tokom izrade master rada, mentor je obavezan da pruži dodatna uputstva
studentu, da ga uputni na dodatnu literaturu i dodatno ga usmeravati u cilju
izrade kvalitetnog master rada. U okviru studijskog istraživačkog rada student
obavlja konsultacije sa mentorom, a po potrebi i sa drugim nastavnicima koji
se bave problematikom iz oblasti teme samog rada.

### Izrada i odbrana master rada

#### Ciljevi završnog rada

Sticanje veštine za pisanje naučno-stručnog rada. Veština obuhvata
strukturinje rada u skladu sa pravilima pisanja naučno-stručnih radova, što
obuhvata jasno definisanje predmeta istraživanja, pregled relevantnih
rezultata drugih autora korišćenjem usvojenih stilova citiranja, opis načina
rešavanja problema, diskusiju ostvarenih rezultata uz obavezno navođenje
prednosti i nedostataka istraživanja izvršenog u radu. Student se posebno
upoznaje sa elementima pisanog master rada neophodnim za bibliografsku obradu
(metapodaci u ključnoj dokumentacijskoj informaciji). Konačno, student se
osposobljava da jasno i  precizno usmeno prezentuje rezultate u zadatom
vremenskom ograničenju.

#### Očekivani ishodi

Sposobnost za pisanje naučno-stručnog rada u skladu sa pravilima pisanja
naučno-stručnih radova, što obuhvata jasno definisanje predmeta istraživanja,
pregled relevantnih rezultata drugih autora korišćenjem usvojenih stilova
citiranja, opis načina rešavanja problema, diskusiju ostvarenih rezultata uz
obavezno navođenje prednosti i nedostataka istraživanja izvršenog u radu.
Poznavanje elemenata pisanog master rada neophodnih za bibliografsku obradu
(metapodaci u ključnoj dokumentacijskoj informaciji). Sposobnost za jasno i
precizno usmeno prezentovanje rezultata u zadatom vremenskom ograničenju.

#### Sadržaj i struktura

Čitanje i analiza odabranih naučno-stručnih radova drugih autora. Diskusija sa
mentorom o načinu pisanja naučno-stručnih radova. Formiranje inicijalnog
teksta master rada i njegova modifikacija u skladu sa preporukama metora ili
ličnim stavom studenta. Pisanje rada iz oblasti master rada za domaću
konferenciju ili časopis. Priprema usmenog izlaganja za odbranu master rada.
