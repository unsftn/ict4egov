---
layout: main
title: ICT for Public Administration
lang: en
ref: index
---

Studijski program master akademskih studija Računarstvo u društvenim naukama na master studijama na Univerzitetu u Beogradu razvijen je kao rezultat Tempus projekta INCOMING (Interdisciplinary Curricula in Computing to Meet Labor Market Needs, broj projekta 530155-TEMPUS-1-2012-1-EE-TEMPUS-JPCR). Osmišljen je kao nastavak osnovnih akademskih studija u nekoj od oblasti društvenih nauka (ekonomske nauke, sociologija, psihologija, pravne nauke, finansije, menadžment, filološke nauke, itd., ili kombinacija nekih od tih oblasti), ali sa fokusom na primenu savremenih računarskih tehnologija u tim oblastima.

Studiranje na ovom studijskom programu podrazumeva da su studenti već stekli određena znanja iz neke od spomenutih oblasti društvenih nauka. Takođe se podrazumeva da studenti već poseduju elementarno poznavanje računarskih tehnologija i da su upoznati sa osnovama korišćenja računara i Interneta. Kroz studijski program master akademskih studija Računarstvo u društvenim naukama studenti će se upoznati sa nekim od naprednijih tehnika korišćenja računara i Interneta, ali uvek kroz primenu u odabranoj oblasti društvenih nauka. Široka lepeza ponuđenih predmeta omogućuje svakom studentu da se usmeri ka onoj oblasti društvenih nauka koja ga najviše interesuje.

Nakon završenih studija na ovom studijskom programu, studenti stiču zvanje Master računarstva u društvenim naukama.